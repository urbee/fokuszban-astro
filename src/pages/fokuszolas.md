---
layout: ../layouts/BaseLayout.astro
title: "Fókuszolás"
---

![](https://static.wixstatic.com/media/84770f_0cf5b6c1550a4b8c92f92f1064cc68de~mv2.jpg/v1/fill/w_1900,h_990,al_c,q_85,enc_avif,quality_auto/84770f_0cf5b6c1550a4b8c92f92f1064cc68de~mv2.jpg)

[FókuszBAN](/)

![logo_circles_adjusted_transparent.png](https://static.wixstatic.com/media/162124_a2f2db100bb64119ae9091c982e814b9~mv2.png/v1/fill/w_71,h_71,al_c,q_85,usm_0.66_1.00_0.01,enc_avif,quality_auto/logo_circles_adjusted_transparent.png)




[AZ EGYENSÚLY](/)

## beszélgessünk az önismeretről és a fókuszolásról

## módszerbemutató interjú

Hogy mindenkihez közérthetően eljuthasson mivel is foglalkozom, megkértem a férjemet, Andrást, hogy tegye fel azokat a kérdéseket, amelyek szerinte érdekelhetnek egy olyan embert, aki még csak egyszer-kétszer hallott az önismeretről. A fókuszolásról pedig valószínűleg még sosem.

![](https://static.wixstatic.com/media/162124_b208414ebad541a5a0e5fc24cfb4c49b~mv2.jpg/v1/fill/w_456,h_496,al_c,q_80,usm_0.66_1.00_0.01,enc_avif,quality_auto/162124_b208414ebad541a5a0e5fc24cfb4c49b~mv2.jpg)

Önismeret

András:Kezdjük is az elejéről. A fókuszolás egy önismereti módszer, ha jól értem. Elmondanád, mit értesz önismeret alatt?

Melinda: Az önismeret számomra azt jelenti, hogy fokozatosan egyre tisztábban látjuk, kik vagyunk, mire van szükségünk, hogyan működünk a mindennapokban – és ez irányt ad az életünknek.

​

Ha valóban ismerjük önmagunkat, könnyebben döntünk, tudatosabban alakítjuk a kapcsolatainkat, és bátrabban képviseljük a saját szempontjainkat.

![glass-sphere-1746506_1280.jpg](https://static.wixstatic.com/media/162124_7af47eed0751446896136a9cb1013ccc~mv2.jpg/v1/fill/w_544,h_359,al_c,q_80,usm_0.66_1.00_0.01,enc_avif,quality_auto/glass-sphere-1746506_1280.jpg)

"Egy nagyon természetes módszer, aminek az alapja, hogy megadjuk magunknak azt a figyelmet, amit a hétköznapokban nem teszünk meg, a magunkkal együttlevés élményét."

Fókuszolás

​

A:  Mesélnél a fókuszolás szemléletéről és arról, hogyan tud a fókuszolás új felismerésekhez segíteni?

M: Fókuszolással időt szánunk arra, ami bennünk zajlik. Általában ülő testhelyzetben, lecsendesedett állapotban, a testünket segítségül hívva figyelünk befelé. Egy téma, kérdés kapcsán felmerülő testérzetek összessége segít abban, hogy mögé nézzünk az adott helyzetnek. Ha ebben a lecsendesedett állapotban együtt maradunk ezzel az élménnyel, tud hozzá kapcsolódni valami: egy kép, egy emlék például. Ha a testi érzet és a felmerülő kép, gondolat illeszkedik egymáshoz az hozhat egy felismerést. A felismerés egy irányt adhat, hogy merre menjek, hogyan haladjak tovább magamban a folyamattal. Ezért is mondjuk azt, hogy a fókuszolás egy belső iránytű lehet döntéshelyzetekben és az élet számos területén jól lehet alkalmazni. Egy nagyon természetes módszer, aminek az alapja, hogy a testünk őrzi a számunkra jelentős helyzetek lenyomatát.  Ha megadjuk magunknak azt a figyelmet, a magunkkal együttlevés élményét.​

​

A: Ha jól értem, a fókuszolás nem olyan, mint amikor az utcán sétálva a bevásárlólistára figyelek. Inkább egyfajta befelé fordulás. Mire figyelünk ilyenkor?

M: Igen, a fókuszolásban nem a hétköznapi racionális figyelmet használjuk. Itt a jobb agyfélteke aktívabb, amivel az élményszinthez kapcsolódunk. Az ellazultság sokszor megjelenik, de nem cél – inkább egy figyelemváltásról van szó, tágítjuk a figyelmünket kifelé vagy befelé: teret adunk annak, ami épp bennünk van, legyen az öröm, feszültség vagy üresség.

​​

A: Azt mondod, hogy ilyenkor kitágítjuk a figyelmünket. Ez azt jelenti, hogy egy dologra koncentrálunk, de mélyebben?

M: Nem egyetlen pontra irányítjuk a figyelmet, hanem tágabb térben érzékelünk. Mintha egy belső tájat pásztáznánk: először közelről figyelek valamire, majd egyre több részletet veszek észre. Ez a figyelem egyfajta mozgása.

​

A: Tehát nem kikapcsoljuk az érzékszerveket, hanem inkább bekapcsoljuk őket?

M: Pontosan.  Testpásztázással kezdünk – végigvezetjük a figyelmünket a testünkön, és hagyjuk, hogy megjelenjen, ami ott van. Egy szorító érzés, nyomás, feszültség, vagy bármi. Ezek az érzetek finomak, gomolygóak, elsőre talán megfoghatatlanok, de ha velük maradunk, kibontakozhat mögöttük egy élmény, emlék vagy gondolat, ami eddig rejtve maradt.

​​

A: Ha például megjelenik egy gyomorszorító érzés, akkor azt figyeljük?

M: Igen, észrevesszük, hogyan változik, miközben figyelünk rá. Lehet, hogy felidéz egy gyerekkori emléket, egy illatot – valamit, ami összekapcsolódik az érzettel. Ez az élmény személyes, senki más nem tudja megmondani, mit jelent – ez a fókuszolás lényege: a saját belső bölcsességünkhöz kapcsolódunk.

​

A:  Lehet ez furcsa annak, aki racionális típus. Mit jelent az, hogy a kép illeszkedik az érzethez?

M: Ha egy kép vagy emlék valóban kapcsolódik az átélt érzethez akkor az változik. Oldódhat, enyhülhet, és ez sokszor megkönnyebbülést hoz – mint amikor két puzzle-darab végre összeillik.

​

A:  És ez a változás az, amitől jobban leszek?

M: Igen, de ez nem mindig látványos. Van, hogy egy felismerés érkezik, máskor csak egy finom elmozdulás. Nem mindig értjük elsőre, mi történt, de a folyamat elindul – lehet, hogy később, álomban vagy egy új helyzetben bontakozik ki.

​

A:  Akkor ez segíthet abban is, hogy tudatosabban reagáljak a hétköznapi helyzetekre?

M:  Igen, például ha stresszhelyzetben automatikusan nassolnál, fókuszolással ezt észreveheted, és dönthetsz másként, iszol egy pohár vizet vagy csak megállsz egy percre. Ez egy újfajta tudatosság a mindennapokban.

​

A:  Hasonlít ez a hipnózisra?

M:  Nem, a fókuszolás során végig éberek vagyunk. Lehet, hogy kicsit módosult tudatállapotba kerülünk, de nem veszítjük el a kontrollt – teljesen tudatában vagyunk annak, ami bennünk történik.

​

"Sokszor megérkezik egy kioldódás, megkönnyebbülés, amikor egy átélt érzet bennünk megtalálja a jelentését. Olyan, mint amikor két puzzle darab végre illeszkedik és ennek megörülünk."

![ajtó2.jpg](https://static.wixstatic.com/media/162124_f45503b684f14fb79a75cd4b7400a348~mv2.jpg/v1/fill/w_196,h_257,al_c,q_80,usm_0.66_1.00_0.01,enc_avif,quality_auto/ajt%C3%B32.jpg)

​

Önismereti módszerek

​

A: Kik fordulhatnak hozzád? Mikor érdemes mentálhigiénés szakemberhez fordulni?

M:  Egészséges emberek, akik ugyan nehézségekkel küzdenek – például szoronganak, párkapcsolati nehézségeik vannak, veszteség érte őket, de a mindennapi életvitelük még működik. Ők fordulhatnak mentálhigiénés szakemberhez vagy pszichológushoz is.

​

A: És miben más a mentálhigiénés segítő mint a pszchiológus?

M:  A mentálhigiénés szakember nem diagnosztizál és nem kezel betegségeket. Abban segít, hogy a kliens a saját erőforrásaira támaszkodva mozduljon el egy kiegyensúlyozottabb lelkiállapot felé. Támogatja az önreflexiót, az elakadások oldását – de egészséges emberekkel dolgozik. A mentálhigiénés segítő elsősorban a lelki egészség megőrzésében, a megelőzésben és az életvezetési nehézségek kezelésében nyújt támogatást, főként egészséges vagy enyhébb lelki terheket hordozó emberek számára. Ezzel szemben a pszichológus diagnosztikai és terápiás eszközökkel is dolgozhat, így súlyosabb pszichés problémák kezelésében is segítséget tud nyújtani.

​

A: Mikor javasolt az egyéni munka, és mikor inkább csoport?

M:  Ha valaki saját, személyes témáival szeretne dolgozni mélyebben, akkor az egyéni folyamatot ajánljuk. Ez lehetővé teszi, hogy az aktuálisan felmerülő kérdésekre fókuszáljunk – fókuszfolyamatokkal és mentálhigiénés beszélgetéssel. A csoportfolyamat más típusú élményt ad. Itt a csoportvezető hozza a témát, a résztvevők pedig saját élményeikből kapcsolódnak hozzá. A közös munka során sokszor megtapasztalható, hogy nem vagyunk egyedül egy-egy nehézséggel – ez felszabadító és megerősítő élmény. A résztvevők sokat tanulnak egymástól, a csoport megtartó ereje pedig különösen gazdagító tud lenni.

​

​

A fókuszolásról további cikkeket a New York-i The International Focusing Institute [https://focusing.org/](https://focusing.org/) oldalán talál.

## Korábbi résztvevők   a fókuszolásról és rólunk

![women discussion group](https://static.wixstatic.com/media/83adcadb8bd34d109d50c7d4cf3d105c.jpg/v1/crop/x_1631,y_0,w_1889,h_2234/fill/w_264,h_313,al_c,q_80,usm_0.66_1.00_0.01,enc_avif,quality_auto/women%20discussion%20group.jpg)

"A 2 napos fókuszálás segített megtalálni magamban egy lelki békét, csendet, megadta az elmélyülés lehetőségét. Sikerült pár órára kizárni a fejemből a  zajos hétköznapokat, így teret adva gondolataim rendezésének."

Andi

"Különleges élmény volt nemcsak megízlelni, megszagolni, megtapogatni, de meghallgatni is egy mazsolaszemet. Olyan sok apró öröm, felfedeznivaló rejlik egy szem aszalt szőlőben."

Zsuzsi

"Olyan élményben volt részem, amit nem tudok úgy kifejezni, hogy abból mások, akik nem voltak ott, átérezhessék, hogy mennyire megváltozott az életszemléletem. Nem azt mondom, hogy jobb lett az életem, hanem azt, hogy az elakadásaimat, a mindig újratermelődő rossz működésemet más szemmel látom, és már nem megoldhatatlan reménytelenségként élem meg. A bizalom és biztonság légköre az első pillanattól meg volt számomra. Ahogy vezettétek a folyamatot olyan természetes volt, mintha mindig is ismertük volna egymást. Az ismerőseimnek azóta is áradozok erről a két napról, ami igazi mérföldkőnek számít az életemben.

Nagyon hálás vagyok, hogy részese lehettem, hogy segítettetek elindulni ezen az új úton. "

Kati

​

"Biztonságos, és barátságos légkörben tartották a hétvégi fókuszolós workshopot. Tetszettek a változatos és élményszerű feladatok, a fókuszolás módszere pedig közelebb vitt önmagamhoz. A csendes figyelemben eltöltött idő másoknak is segíthet az önismeret útján"

István

"Nagyon felkészült és kedves csoportvezetőt ismertem meg a személyedben. Jól éreztem magam a csoportban, sokat tett hozzá az önismeretemhez, és inspirált, hogy mélyebben is megismerkedjek ezzel a fantasztikus módszerrel."

György

"A pálferis honlapon keresztül találtam a csoportra, ott regisztráltam a májusi fókuszolós hétvégére. Minden túlzás nélkül ilyen elfogadó közegben még nem voltam. Nagyon köszönöm."

Zoli

## Iratkozzon fel hírlevelünkre

Email cím

Feliratkozás

Köszönjük, hogy feliratkozott!

Igen, szeretném rendszeresen megkapni a fokuszban.com személyre szabott hírlevelét az aktuális ajánlatokról, újdonságokról és eseményekről. Ez a hozzájárulás magában foglalja a felhasználói profil készítését és az eredmény mérését is. Ezzel kapcsolatos további információkat adatvédelmi tájékoztatónk tartalmaz. Jelen hozzájárulás a jövőre nézve bármikor visszavonható.

Kapcsolat

és sajtó megjelenéssel kapcsolatos megkeresés

Telefon: 06 30 391 5306

Email: [melinda.fokuszolas@gmail.com](mailto:melinda.fokuszolas@gmail.com)

- [![Facebook](https://static.wixstatic.com/media/0fdef751204647a3bbd7eaa2827ed4f9.png/v1/fill/w_25,h_25,al_c,q_85,usm_0.66_1.00_0.01,enc_avif,quality_auto/0fdef751204647a3bbd7eaa2827ed4f9.png)](https://www.facebook.com/profile.php?id=100091760217142)

© 2025 Fókuszban. Minden jog fenntartva.

[Adatvédelmi tájékoztató](https://c10483e2-6c52-48b4-a05b-6cd454d22ec2.filesusr.com/ugd/162124_02419251dc444c20a95828ee08d2e8ba.pdf)

Név

E-mail cím

Tárgy

Üzenet

Küldés

Köszönjük, hogy felvette velünk a kapcsolatot!

bottom of page

Ez a weboldal sütiket használ a felhasználói élmény javítása érdekében. A weboldalunk használatával Ön hozzájárul az összes süti használatához az Adatkezelési tájékoztatónknak megfelelően. [Adatkezelési tájékoztató](/fokuszolas)

További lehetőségekElfogadom



